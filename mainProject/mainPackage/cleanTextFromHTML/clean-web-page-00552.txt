KRAJEM travnja Amazon je na CinamaConu prikazao scenu iz remakea Suspirije, slavnog horora Darija Argenta iz 1977. godine, a snimka je zgrozila publiku. "To je jedna od najsjebanijih stvari koje sam vidio na CinemaConu", napisao je na Twitteru Steven Weintraub, urednik stranice Collider.com. "Ljudi za mojim stolom okretali su se od ekrana. Sve što mogu reæi je da je odvratno izvan svake krajnosti i moram vidjeti još", dodao je. Prije tjedan dana za film u kojem glavne uloge igraju Dakota Johnson i Tilda Swinton Amazon je pustio i prvi teaser. Scena nije odvratna koliko ona koja je istraumatizirala publiku na ComicConu, no i iz nje vidljivo je što je moglo uznemiriti gledatelje. Suspiria je remake istoimenog klasika iz 1977. godine, talijanskog redatelja Darija Argenta, u kojem Dakota Johnson i Tilda Swinton glume studentice plesa koje otkriju strašnu tajnu u školi jedne od njih. Publika nije jedina koju je potresao film. Dakota Johnson za Elle rekla je kako ju je film "toliko sjebao da je morala na terapiju". Soundtrack je napravio Thom Yorke iz Radioheada, a inspiriran je bio slavnom Vangelisovom glazbom iz Blade Runnera, piše Esquire. Film izlazi 2. studenog. .