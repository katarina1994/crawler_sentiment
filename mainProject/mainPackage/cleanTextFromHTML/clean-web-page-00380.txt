Veæ dugo nisam vidio ovakvu gužvu na pretpremijeri u CineStaru u Branimir centru. Prikazivaè je u zadnji èas shvatio da je “Deadpool 2” veæa atrakcija no što je pretpostavljao, pa je u utorak uveèer umjesto dvije poveæao broj projekcija na èetiri. Gledatelje ništa nije smetalo, ni cijena ulaznica od 45 kuna, niti èinjenica da WC-i na èetvrtom katu još uvijek nisu u upotrebi, èim je završila tortura reklamama i na ekranu se pojavio Marvelov prepoznatljivi logo, razdragani žamor dugo nije jenjao.  Smijali su se štosovima koji su trajali tek dvije-tri sekunde, sve reference na filmove i pop glazbu nisu mogli pohvatati, ali su se ponašali kao da je to njihov svijet, a prednost gledanja takvih filmova u Hrvatskoj je to što možete ušetati u kino i ako imate jedva deset godina: zbog obilja prostota i nasilja, “Deadpool 2” u Americi smijete gledati u toj dobi samo u pratnji starije osobe. U nas to nije problem. Poslije sam u tramvaju slušao preprièavanje najluðih scena, a zanimljivo je da je svatko imao svoj posebni odabir: to je valjda i najveæi kompliment ovom nastavku. Prvi “Deadpool” bio je veliko otkriæe prije dvije godine, vidjelo ga je 135 tisuæa gledatelja, zauzeo je drugo mjesto odmah iza suhoparnog petog izdanja serijala “Ledeno doba” i deklasirao je druge filmove o super-junacima kao što su “Odred samoubojica” i “Batman protiv Supermana”. Našim gledateljima nisu mrske ni Marvelove niti DC-jeve super ikone, ali Deadpool je bio nešto drugo: tip koji se sprda sa svime jer je pobijedio rak, platio je visoku cijenu i postao najružniji èovjek na svijetu, ali je dobio i nešto zauzvrat: probijete li mu kolcem glavu ili odrežete ruku, sve æe to ubrzo opet zacijeliti. Sve je u filmu bilo zafrkancija, od najavne špice na kojoj je redatelj predstavljen kao “neki pretplaæeni debil”, do tuènjava uvijek na rubu komedije. Deadpool je oèito bio tip po našoj mjeri, što su rezultati na kino blagajnama jasno pokazivali.     Što donosi “Deadpool 2”?  Glavni je problem što smo krajem prošlog mjeseca vidjeli “Osvetnike: Rat beskonaènosti”, èiji je koncept bio okupiti što više Marvelovih superjunaka u jednom filmu. I “Deadpool 2” je na sliènom tragu, naslovni junak u jednom trenutku želi osnovati vlastitu organizaciju, ne da mu se biti pripadnikom X-Mena u kojem bi bio vjerojatno “druga violina”, a osim toga smeta mu politièki nekorektna etiketa: zašto X-muškarci, gdje su tu X-žene kojih ionako ima napretek u dvorcu profesora Charlesa Xaviera?  Njegovi æe se superjunaci zvati X-Force, èak za njih raspisuje i konkurs, no tek što ih je bacio u prvu akciju, više od polovice njih pogine ili nestane. Tipièno za film o Deadpoolu. Novi važni likovi su tinejdžer mutant Randall (Julian Dennison iz luckaste novozelandske komedije “Lov na divljake”), èija je misija ubiti ravnatelja sirotišta koji ga je zlostavljao (Eddie Marsan) ali i sve štiæenike toga doma, dok iz druge vremenske dimenzije stiže Cable (Josh Brolin ovaj put nije deformiran kompjutorskom obradom kao novim “Osvetnicima”), èija je misija likvidirati Randalla, za što ima posebne razloge. U dramskom pogledu “Deadpool 2” je kaotièan, poèinje scenom in medias res i zatim se vraæa unatrag, tako je to bilo i u originalu, no tamo je bilo manje likova i situacija, dok ovdje morate biti na oprezu da vam nešto ne promakne. Nije to baš lako, jer tu nema pregledne radnje, kao da su se tvorci više usredotoèili na gegove nego na zaplet, no to je valjda cijena koncepta da su vicevi važniji od suvisle prièe.  Deadpoolu ništa nije sveto, u njegovom odnosu s Colossusom (Stefan Kapièiæ opet pod maskom) puno je homoerotike, kad ga prepile napola njegov donji dio tijela razvija se kao u djeteta i pokazuje spolne organe, dosjetke o bljuvanju teško je i pobrojati, a štošta toga što je na ekranu moglo bi izazvati muèninu, meðutim, gledatelje to ne smeta, štoviše dovodi ih do delirija. Jedan od najvažnijih likova pogine veæ u prvoj treæini i poslije se javlja tko zna odakle, što nije problem, ali samo poveæava kaotiènost zbivanja. Redatelj David Leitch (koautor serijala “John Wick”) drži cjelinu koliko toliko pod kontrolom, ali nema tu onako virtuozno napravljenih akcijskih scena kao u “Atomskoj plavuši”: ipak, plus mu je to što film nije dosadan, dok vam novi “Osvetnici” u nekim dijelovima povremeno postanu monotoni. Buduænost franšize ovisit æe o prijemu publike: prvi film bio je novina, u nastavku više nema iznenaðenja, ali je sve pretrpanije i razigranije, što ne mora biti prednost. Možda je greška što se “Deadpool 2” ugurao u procjep izmeðu “Osvetnika” i filma “Solo: Prièa iz Ratova zvijezda”, no to možda naškodi upravo potonjem. U svakom sluèaju, od “Deadpoola 3” neæemo biti pošteðeni.  Jutarnji list Copyright © HANZA MEDIA d.o.o. Sva prava pridržana. Promo Izdvajamo Najèitanije   .