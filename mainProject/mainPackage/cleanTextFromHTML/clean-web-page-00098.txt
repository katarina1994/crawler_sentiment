Erik Ulfsby (1970.) renomirani je norveški redatelj i glumac poznat po suvremenim interpretacijama dramskih klasika i mjuzikla. Od 2010. umjetnièki je ravnatelj Det Norske Teatret u Oslu. Dobitnik je dviju prestižnih norveških Nagrada Hedda za najbolje predstave sezone. Na jednome od najstarijih norveških kazališnih festivala 2014. postavio je “Peera Gynta” na obalama planinskog jezera G?l?vatnet te osvojio predstavom i kritiku i publiku. Njegove predstave gostuju na brojnim festivalima i kazalištima u Europi i svijetu. Povod ovomu razgovoru njegova je nova inscenacija “Peera Gynta”, ovaj put u zagrebaèkom HNK, u sklopu projekta Europski kazališni laboratorij: Drama postaje digitalna, koristeæi se inovativnom audio-tehnologijom koju æe razvijati u suradnji sa struènjacima s podruèja elektroakustike. “Peer, ti lažeš!” slavne su rijeèi Peerove majke kojima poèinje drama “Peer Gynt” Henrika Ibsena. Praizvedena je 1867. u Oslu, a veæinu drame Ibsen je napisao tijekom boravka u Italiji, nedugo nakon odlaska iz Norveške. Glavni lik ove petoèinke je antijunak Peer; lažljivac, avanturist, romantik, sin nekada bogata i ugledna trgovca Jona Gynta, koji je pak postao pijanac te izgubio sav novac ostavivši Peera i njegovu majku u siromaštvu. U prvom èinu Peer dolazi na vjenèanje na kojemu ugleda nježnu i nevinu Solveig u koju se zaljubi na prvi pogled, no ona odbija s njime plesati zbog njegove loše reputacije. Kad se napije, otme mladenku, djevojku iz bogate obitelji, te provodi s njom noæ u planinama. Kao bjegunac, Peer ostavlja otetu mladenku i luta planinama u kojima nailazi na kraljevstvo trolova. Brzopleto prihvati ponudu kralja da se oženi njegovom kæeri i zauvijek ostane s njom i djetetom koje je na putu, no u zadnji èas se predomisli i pobjegne. Solveig dolazi za njim u planinu da bi ga spasila, no on ne može ostati s njom jer ga podsjeæa na sva njegova nedjela. Ponovno bježi, ali prije toga posjeæuje majku koja umire. U dugogodišnjem izgnanstvu na obalama Maroka i u egipatskoj pustinji Peer susreæe razne likove, koji slièe njemu. Od poslovnog èovjeka koji se obogatio u Americi prodajuæi robove Peer postaje kralj luðaka. Kad se napokon kao starac vraæa u domovinu, suoèava se sa svim svojim neizreèenim i propuštenim djelima. Ljevaè pucadi želi pretopiti njegovu dušu u nov materijal jer ona nije ostvarila ciljeve za koje je bila stvorena. Peer Gynt nikako ne pronalazi pravoga sebe, no na kraju ga otkupljuje njegova vjerna Solveig svojom strpljivom i milosrdnom ljubavlju. O samomu liku, predstavi, ali i drugim temama vezanim za ovaj komad, direktno ili indirektno, razgovarali smo sa slavnim redateljem. Ovo vam je èetvrti put da postavljate “Peer Gynta”? - Da, za zadnjeg na jezeru sam dobio izvrsne kritike. Što je suvremeno, odnosno svevremeno u ovomu komadu, i koje ste dijelove “isjekli”? - Ovaj komad ne samo da govori o problemima vremena u kojemu je nastao, nego i ovomu našemu. Da ga, sluèajno, postavljam cjelovito, trajao bi dulje od pet sati, ali napravili smo svoju verziju. “Peer Gynt” govori o životnom putovanju, ali o onomu putu u svoju unutrašnjost, kako bismo zapravo bar nešto shvatili, dokuèili. Posebno nam je zanimljiv dijalog u petom èinu gdje Peer shvaæa da nema dalje, da nema druge strane, da neæe dobiti slavu, njegov život završava ovdje, i bio je poprilièno prazan. Peera drugi lik uvjerava da postati “svoj” znaèi ubiti “sebe”, recimo to tako. I to je sve znanje koje mu treba. Ovaj je komad iznimno važan za sve, muškarce i žene, mlade i stare, svagdje na svijetu, jer je iznimno nadaren tekst posveæen “nama samima”. Komad se na neki naèin uklapa u ovu medijsko-pseudospiritualnu ideju reinvencije sebe samog koja ima sve više proizvoðaèa, sve više poklonika, a da taj sadržaj nije kritièki dovoljno artikularan. Kako vidite cijeli taj narativ? Kako se uklapa u vaš projekt? - Dio smo projekta Theatre Laba koji istražuje nove tehnologije i njihovu primjenjivost u kazalištu. Ali to je kod nas samo dio u predstavi, onaj zvuèni. Peer želi izvrsnost, izvrsnost svoje promjene. Iako je i gad, i dalje ga volimo i razumijemo jer se možemo povezati s tom idejom, i to dosta lako. Mijenjati sebe. On želi postati vladar svih i svega, i to pokušava u razlièitim životnim poljima. Pokušava to na selu, onda u svijetu. Pokušava kao biz­nismen, ali posao propada te ostaje u donjem rublju, pokušava kao znanstvenik, i slièno, samo kako bi bio “netko”. Danas više no ikada živimo potrebu za zadovoljenjem tog zahtjeva i, ako ne zadovoljiš te ciljeve, to znaèi da si propao. Stalno nam se nalaže da sami sebe iznova izmišljamo kako bismo preživjeli. Kupovanjem nove odjeæe veæ se stvara taj dojam, dodavanjem novih prijatelja, sve je to vrlo ljudski i vrlo je razumljivo. Danas svi rade na nekoj vrsti publiciteta. Hoæete li i Peera staviti na društvene mreže? - Ne, nije potrebno. Nema ga potrebe tako direktno povezivati. Meðutim, da je “živ” danas, sigurno bi bio na društvenim mrežama. Što mislite da je njegov temeljni problem, koji je korijen potrebe za tom vrstom moæi – idejom “postajanja Nekim”? Netko bitan, naravno. - To nije samo njegov kompleks nego kompleks gotovo svakog èovjeka na ovom planetu - biti bitan, prepoznat, važan, nezamjenjiv. Je li to klasno uvjetovan kompleks? - U njegovu sluèaju i jest i nije. On je odrastao s puno novca, njegov je otac bio vrlo bogat, ali je sve propio. Peer je živio nakon toga u siromaštvu s majkom. Iskusio je zamjenu klasnog stanja, odrastao je u selu gdje je bio ismijavan zbog svog oca. Ovaj komad je na neki naèin i prièa o osveti. To jest klasno i nije klasno pitanje. Veæina toga što se možemo pitati oko Peera Gynta daje dvostruki odgovor: i da i ne. Ibsen govori u jednom svom komentaru da je njegova uloga u pisanju bila da pita, a ne da daje ili ima ponuðene odgovore.    Koju ulogu teatar ima danas u društvu? Kao medij, kao institucija? “Politièki” teatar jako je popularan, iako bi svi koji se ozbiljno bave teatrom trebali razumjeti da je ustvari svaki javni èin inherentno politièan, zar ne? - Ja sam vam vjernik teatra i u tom smislu sam siguran da ima svoje mjesto i svoju buduænost. Sve što se dogaða oko nas djeluje kao da je ubrzano, mediji su sve više i više tabloidizirani, odgovori su kratki. Prepoznajem veliku želju, da ne kažem žudnju za teatrom - za tim èinom da možeš doæi nekamo, sjesti, iskljuèiti se sa svih mreža i doživjeti malo duže misli, reèenice... Teatarska publika u Europi je, koliko znam, u porastu. Sve oko nas što se dogaða, na neki naèin, ide u prilog teatru i mislim da buduænost teatra nije igranje “reališki”. Reality emisije i dokumentarci su zauzeli to mjesto? - Da, na sceni trebamo velike misli, velike razgovore, jer je svijet danas dupkom pun malih misli, malih razmjena, malih razgovora. Teatar je arena u kojoj je moguæe ozbiljno govoriti i ozbiljno misliti. Dakle, da, buduænost teatra je prosperitetna.  Tomislav Krišto / HANZA MEDIA  Kako biste opisali svoju teatarsku estetiku i etiku? Kojom se metodologijom vodite? Jeste li bili dobar ili loš ðak? - Imao sam puno sreæe jer sam radio s doista inspirativnim ljudima od kojih sam puno nauèio. Nemam posebnu metodologiju niti estetiku. Nisam kao Wilson, nisam za jedan “potpis”. Sklon sam razlièitim rukopisima i trudim se razvijati u smjeru prièanja prièa koje su izuzete od svakodnevice, koje malo nadilaze, koje ekstrahiraju bitne životne teme. S Peerom smo malo izmiješali abecedu, redoslijed prezentacije. Kada radite, sigurno dvojite oko “poruke” koju æe predstava odaslati - s jedne strane tu je autorova poruka, ali tu je i vaše èitanje te poruke. Koja je vaša poruka s ovom predstavom? - Rekao bih to citatom koji æete sada vi proèitati na glas i prekucati. Ovo je verzija koja je bazirana de facto na ovim reèenicama. Vrlo je poražavajuæe, ali istinito. “Peer: A što je s onim koji ne može shvatiti namjeru Meštrovu? Ljevaè: Treba ju naslutiti. Peer: A u slutnji znade èesto cilj promašiti, neæeš li se krivom stazom zaputiti. Ljevaè: Dakako, Peer, kad slutnje nema, kopitar najlakše mrežu sprema.” Dakle, trebamo znati i osjeæati. Volite li govoriti o društvu? Mi novinari èesto umjetnike ispitujemo stvari koje možda nemaju veze s njihovom strukom. Probajmo, kako vidite norveško društvo danas, norveški teatar? S našom ste situacijom, vjerujem, upoznati nakon nekoliko proba? - Norveška je na sretnoj strani svijeta, jer je besramno bogata. U kulturnom polju iste privilegije stoje, dobro je financiranje i neusporedivo je s drugim zemljama. Sadašnja pak Vlada želi reducirati financiranje i velike se debate vode o tome tko što treba financirati. Oèekuje se da lokalne zajednice financiraju svoje programe, svoje institucije. Mislim da je to dobra stvar. Treba biti ta kombinacija: lokalno i državno financiranje. Raspravlja se više o tome kako se financira, ne o tome - ima li novca. Znam kako to vama može zvuèati. Kao ravnatelj kazališta, trudim se zapošljavati azilante kako bismo ih integrirali lakše u društvo. Trudimo se biti ogledalom našeg društva. Nemamo velike drame koje se reflektiraju oko naše svakodnevice. Ipak nemamo Orbána na djelu. Vjerujete li da je na neki naèin Peer Gynt anticipacija narcizma kojemu danas aktivno svjedoèimo, na djelu je hiperproizvodnja samopubliciteta? - Breivik, koji je poèinio najgori zloèin u recentnoj norveškoj povijesti, ima puno sliènosti s našim likom. Obojica su odrasla samo s majkom, otac ih je ostavio, zlostavljani su u školi jer se nisu uklapali u sustav, obojica su željeli vladati. Breivik je u igrici WorldCraft sebe uèinio Kraljem i vjerovao je da æe uèiniti nešto “veliko” za svog života. Vrlo je slièan razvoj imao i lik Peera Gynta. Bi li takva paralela danas bila kontroverzna u Norveškoj? - Na sliènu temu æu raditi iduæe godine u Hannoveru. Moguæe je dakako, o toj se temi danas mnogo govori. Nije ga nužno usporediti s Peerom, ali se da misliti ta paralela. Koje je rješenje za Peera? Je li to ljubav, kao što kraj sugerira? - Po meni je to najslabiji dio Ibsena jer završava kao sapunica, holivudski. Mi mu neæemo dodijeliti tako lak izlaz iz života. Odgovor za sve nas je “ne znam/o”. Ne znamo što se dogaða na kraju puta. Peer se kod nas trudi prijeæi most, ali mu nije dozvoljeno. To je život, umiremo, postajemo opet zemlja, i nešto æemo opet postati, samo ne znamo što. Koja je uloga kostima i scenografije u vašim predstavama? Kod nas, u recentnim produkcijama, ta je uloga nerijetko znaèenjski ispražnjena, koliko god se autori trudili da ne bude. - Slike govore kao i jezik. Oko tog se posebno trudimo sada pred završetak ovog projekta. Ideja je: kad Peer susretne drugog lika, taj drugi pokrene sjeæanja. Imat æemo vizualne projekcije “sjeæanja”. To mi je uvjetno reèeno najveæa briga. Kada sam u srednjoj školi èitao “Peera Gynta”, mislio sam da je donje rublje znak siromaštva. Je li ili nije? - Kad sam došao ovamo, shvatio sam da je dostupni prijevod bez stiha i bez rima, tako da bih rekao da ga niste èitali. “Peera Gynta” nemoguæe je razumjeti bez te strukture. Naš novi prijevod to omoguæuje. Zato je tako malo i igrao na ovim pozornicama. Teško ga je bilo shvatiti. Nadam se da æe naša predstava probuditi novi interes za Ibsena. Ovaj æe prijevod biti posebno objavljen, cjelovito. “Peer Gynt”, dramska poema, treba biti tretirana kao takva. Sam Ibsen, doduše, nije mislio ovaj komad za izvedbu. Jutarnji list Copyright © HANZA MEDIA d.o.o. Sva prava pridržana. Izdvajamo Najèitanije Iz drugih medija     .